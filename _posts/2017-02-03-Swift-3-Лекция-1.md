## Уводна лекция за Swift 3

В днешно време има много езици за програмиране. Защо точно трябва да учим един нов език? 

Новите езици наподобяват старите. Вземат добрите практики. Издигат нови ценности и се налагат, като правят работата на разработчиците лесна. Крайният резултат е по-добър, процесът е по-разработване е по-лесен. Кодът е по-стабилен. Позволяват изграждането на сложни системи с лекота.

Следва няколко статистики на популярни сайтове, които ни подсказват трендовете през последните няколко години в програмирането.

Ето списък на най-популярните езици според броя хранилища в [GitHub](http://githut.info/)

-----

1. JavaScript
2. Java
3. Python
4. CSS (аз лично не го броя за програмен език)
5. PHP
6. Ruby
7. C++
8. C
9. Shell
10. C#
11. Objective-C
12. ....

18.Swift

-----

Тук следва представянето на най-популярните технологии според [StackOverFlow (SOF)](http://stackoverflow.com/research/developer-survey-2016#technology)

1. JavaScript
2. SQL
3. Java
4. C#
5. PHP
6. Python
7. C++
8. C
9. Node.js
10. AngularJS
11. Ruby
12. Objective-C

Както се вижда, Objective-C (който, ще считаме за големия брат на Swift) се навърта в класациите на популярните програмни езици.

Но какво ни помага това, че Obj-C е в класацията? Не трябва ли да започнем да учим всички JavaScript?

НЕ! В никакъв случай не трябва да се ограничавате само до една единствена технология и да си мислите, че тя ще решението на всичките ви проблеми. Да, има технологии, които дават големи обещания, но в различни ситуации, различни неща дават най-добри резултати.

Примерно, когато искаме да напише програма, чието бързодействие е основното нещо, често опираме до C или C++. Когато искаме да я напишем бързо, може да използваме Python или Ruby. Когато искаме да изпозлваме готови решения, които да съчетаем се обръщаме към NodeJS.

Ето и списък на най-обичаните технологии според разработчиците, които са дали отговор на анкетата на SOF

-----

1. [Rust](https://www.rust-lang.org/en-US/) 
2. [Swift](https://en.wikipedia.org/wiki/Swift_(programming_language))
3. [F#](https://en.wikipedia.org/wiki/F_Sharp_(programming_language)#History)
4. [Scala](https://www.scala-lang.org/) използва [JVM](https://en.wikipedia.org/wiki/Java_virtual_machine)
5. [Go](https://golang.org/)
6. [Closure](https://clojure.org/) използва [JVM](https://en.wikipedia.org/wiki/Java_virtual_machine)
7. [React](https://en.wikipedia.org/wiki/React_(JavaScript_library)) - JavaScript Framework
8. [Haskell](https://en.wikipedia.org/wiki/Haskell_(programming_language))
9. [Python](https://en.wikipedia.org/wiki/Python_(programming_language))
10. [C#](https://en.wikipedia.org/wiki/C_Sharp_(programming_language))
11. [Node.js](https://nodejs.org/en/) - JavaScript базирана технология


-----

Това ни навежда на мисълта, че първоначалният отговор към Swift е положителен и много хора се насочват към него. Позитивното отнощение е в синхрон с това че Swift е език с отворен код. Т.е. разработката му е публична и всеки може да добави нещо, стига то да е правилно и да получи одобрението на хората, отговорни за изграждането и развитието на езика.

Можете да разгледате кога са създадени определени програмни езици [тук](https://en.wikipedia.org/wiki/History_of_programming_languages).


Сега ще се опитаме да разгледаме накратко историята на самият самият програмен език. Въпреки че той самият е само на няколко години, вече има трета версия (Swift 3), която е с отворен код. Първоначално, Apple, наемат Chris Lattner, който е основният автор на [LLVM] (https://en.wikipedia.org/wiki/LLVM) да развие системите за разработка на софтуер в компанията. Така Apple постепенно преминава към LLVM, т.е. LLVM е интегриран в инструментите за разработка на приложения за macOS и iOS. На кратко - LLVM измества [GCC](https://en.wikipedia.org/wiki/GNU_Compiler_Collection) и се налага като стандарт, като успява да направи прехода плавен и безболезнен. Първа версия (Swift 1.0) на езика е публично достъпна на 9 септември 2014. Официално версия 1.1 е пусната на 22 октомври 2014. Трета версия - 13 септември 2016, което ни накара да се замислим за подходящ курс във ФМИ.

През януари 2017, Chris Lattner, считан за създател на Swift, прехвърля водещата роля на Ted Kremenek, но обещава да остане активен в следенето на развитието на езика.

Преди да преминем към дискусия, какво е софтуер с отворен код и какво е език с отворен код, трябва да изясним, защо е по-добре да създадеш нов език от колкото да направиш нова версия на стар.

Краткият отговор е - усилието, което е нужно, за да има резултат, който да е с позитивно въздействие, е много по-малко, когато създаваме нов език за програмиране. Така е, защото всяка следваща версия на един доказал се език трябва да е съвместима с предходната, за да не бъде отхвърлена от обществото на разработчиците ползващи го. Да има съвместимост и възпримчивост. Т.е. ако имаме версия 10 на C++ примерно, не можем във версия 11, да не поддържаме всичко което имаме във версия 10. Това от своя страна ни ограничава в количеството на промените (а дори и качеството им), което показва, че е много по-трудно да помръднеш монолитна структура - вече добре познатата структура на езика, която е била градена в продължение на много години. Съвсем по друг начин стоят нещата, когато езика е нов. Програмите написани на него не са толкова много и въвеждането на промени, които ще искат човешка намеса за да бъдат отстранени няма да са толкова много. Това не означава, че трябва този процес е приятен, но подобно нещо се случи с прехода от Swift 2.2 към Swift 3.0. Повече, относно промените които бяха въведени в 3.0 могаже да се прочете [тук](https://github.com/apple/swift-evolution/blob/master/releases/swift-3_0.md).
Според разработчиците на езика, това е последната версия на езика, която ще въведе толкова големи неудобства на потребителите на езика. Всяка следващата версия, трябва да затвърждава Swift и да не поражда проблеми при миграцията към нова версия на езика.

Негативните страни, на това да се измислят нови езици не са толкова много, но една е основната - съвместимостта с предишни езици. Ако липсва такава, езикът е обречен и няма да се развива. Това се дължи на липсата на софтуер (frameworks), над който да надграждаме. Днес, когато приложенията с отворен код процъфтяват и споделянето на код е често срещано явление, стига да е легално, е важно да може да се преизползват софтуерни компоненти. Така се скъсява времето за разработка на нови приложения. В нашият случай, Swift е обвързан с Obj-C и за целите на Apple това е достатъчно условие, за да му гласува доверие, като водеща технология.

Какво е приложение с отворен код? Не трябва да бъркаме свободно приложение с приложение с отворен код, въпреки, че има препокриване. Приложенията с отворен код, може да са платени, може и да са безплатни. Всичко това се определя от лиценза, под който се разпространява програмният код, съпътстващ приложенито. Характерно за софтуера с отворен код (СОК), е че може да се разгледа самият програмен код, която го изгражда. 

Отвореният код като термин се налага след 1998, като има различни инициативи в негова подкрепа. Тази идеология се възприема и сред най-големите софтуерни компании на пазара, които постепенно обикват модела и започват да го прилагат. 

Повече информация за цялостното движение можем да намерим [тук](https://bg.wikipedia.org/wiki/%D0%A1%D0%BE%D1%84%D1%82%D1%83%D0%B5%D1%80_%D1%81_%D0%BE%D1%82%D0%B2%D0%BE%D1%80%D0%B5%D0%BD_%D0%BA%D0%BE%D0%B4), но най-важното е да отбележим, че отвореният код гаранира високи нива на следните характеристики:

* сигурност
* достъпност
* прозрачност
* разширяемост (наследственост)
* оперативна съвместимост
* гъвкавост
* и други

Повече за отворения код можем да намерим във есето от 1997 - ["Катедралата и базарът"](http://catb-bg.sourceforge.net/index.html#thanks) на Ерик Реймънд, където той публично дискутира двата различни подхода при разработка на софтуер - класическия затворен модел и отворения модел.

Нека сега да приложим наученото към Swift и да се опитаме да посочим позитивните страни на езика, след като е възприел идеологията на отвореният код. Ще ги представим във списък, като не са подредени по тежест:

* езикът ще се развива под въздействието на екип, които може да взаимства идеи от всеки заинтересован, готов да предложи идея и да се обоснове. 
* свободата на езика позволява да се разширява във всякакви посоки
* езикът става платформено независим, което го прави свободен и готов да се използва и на други операционни системи
* достъпен е 
* вътрешната организация на езика е прозрачна и всеки може да се запознае с нея
* вземането на решения, касаещи бъдещето на технологията, става на базата на ясен процес
* когато много разработчици са включени, процесът е по-бавен, но за сметката на това е по-сигурен

Всички горни точки гарантират, че Swift ще го има докато има общество, което да го поддържа. На базата на темповете, с които се развива, можем да сме сигурни, че езикът ще продължава да расте и да краде от дяла на другите програмни езици.

### От кога Swift е отворена технология?
[Swift 2.2 е опънсорс.] (https://swift.org/blog/swift-2-2-released/)

[Swift 3.0 е първата голяма версия (3), която е опънсорс.](https://swift.org/blog/swift-3-0-released/)

Да, ясно е че Swift 4 е в разработка и очакванията са да има версия към края на 2017.	

--

Съвети:

Ако имате въпроси, може да ги задавате по e-mail - emil [at] lancelotmobile.com. 

Хубава е да споделяте идеи с колегите си относно решенията на някакви задачи, но не и самите решения. Университетът има за цел, да изгради начин на мислене, което става със споделянето на идеи, а не на цели решения.

Тези, които познават Objective-C или Swift и искат да завършат курса, трябва да покажат добро владене на езика. Това може да стане с разработката на проект, който е по-тежък и изисква повече усилия или по стандартният начин, като преминат стъпка по стъпка през курса. 

